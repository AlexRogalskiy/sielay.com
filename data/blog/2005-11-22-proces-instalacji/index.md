---
title: 'Proces instalacji'
createdDate: '2005-11-22'
updatedDate: '2005-11-22'
author: sielay
tags: [recovered]
draft: false
---

Proces instalacji sprzyja rozmyślaniom. Oczekując na przesunięcie się paska i klikając posłusznie na Dalej możesz przez chwilę zastanowić się nad sobą, nad dniem, który właśnie przeleciał Ci między palcami jak piasek. Ale czy nic z niego nie uchwyciłeś? Kolejna nauczka, kolejna przykrość, kolejny uśmiech i kolejne szczęście… Kolejny powód by spoglądać przed siebie z pokorą i odwagą.

I teraz gdy coś znów pobiera się i nie muszę jeszcze resetować systemu, mogę chwycić list, dotknąć tego błyszczącego papieru i poczuć delikatne dołeczki wygniecione przez długopis. Mogę poczuć zapach tuszu jak i barwników drukarskich. Mogę przeczytać pojedyncze słowa, oraz pochłonąć całe przesłanie. Mogę się wzruszyć, ale i ucieszyć. Mogę powiedzieć, że jestem szczęśliwy, ale nie powiem. Szczęśliwy będę za dwa dni, gdy nie będę musiał wspominać Jej patrząc na list, lecz będę mógł ją czule obiąć i ucałować.

Teraz kolejny raz wciskam Dalej.
